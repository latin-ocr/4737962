6

 

potest: nec enim esset id principium, quod gigneretur aliunde. Quod si
nunquam oritur, ne occidit quidem unquam. Nam principium exstinctum
nec ipsum ah alio renascetur, nec ex se illud creabit, si quidem necesse
est a principio oriri omnia. Ita fit, ut motus principium ex eo sit,
quod ipsum a se movetur: id autem nec nasci potest, nec mori: vel
concidat omne coelum, omnisque natura consistat necesse est, nec vim
ullam nanciscatur, qua a primo impulsa moveatur. Quum pateat igitur,
aeternum id esse, qnod se ipsum moveat, quis est, qui hanc naturam
animis esse tributam neget? Inanimum estenim omne, quod pulsu agi-
tatur externo: quod autem animal est, id motu cietur interiore et suo.
Nam haec est propria natura animi atque vis. Quae si est una ex
omnibus, quae se ipsa semper moveat, neque nata certe est, et aeterna
est “ Cap XXIII.

Neque tamen Cicero in utroque loco quidquam attulit ad persuasi-
onem suam de animorum immortalitate constabiliendum. Verum quidem
est, hominis animum semper moveri, quippe qui nulla intermissione facta
aliud ex alio cogitet atque cupiat, et ne altissimo quidem somno op-
pressus unquam subsistat3 sed huius motus pincipium in ipso animo
positum esse, nequaquam probari poterit. Qui creavit animum deus,
idem principium quoque motus ei concessit. Idem igitur sua voluntate
eius motui finem constituere potest. Si ipse homo animi sui facultates,
quae universae animum ipsum constituunt, ex se peperisset, sui ipsius
conditor exstitisset, quod fieri potuisse, non ,facile quisquam concedet.

3. „Quum simplex animi natura esset, neque haberet in se
qu dquam admixtum dispar sui atque dissimile, non-posse eum dividi;
quod si non possit, non posse interire.“ Id quidem negari non

